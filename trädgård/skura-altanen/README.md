# Skura altanen

Som så många andra har vi en klassisk altan i tryckimpregnerat virke på baksidan av huset mot trädgården. Här följer lite information om underhåll och dylikt.

## Rengöring och behandling

Eftersom vi har en del björkar och tallar runt altanen och huset så får vi en hel del avfall från dem. Därmed har vi valt att behandla våran altan med såpa istället för olja, med en överfettad såpa. Anlednngen är att olja ger en fet yta där pollen och annat avfall lätt fastnar vilket inte lämpar sig i vårt fall. Såpa däremot ger en mer matt och len yta där smuts inte fastnar lika lätt. Dessutom är det ett mer miljövänligt alternativ. Mycket av processen kring att såpa ett golv fins att läsa hos [Västerbotten såpa](https://vasterbottenssapa.se/hur-sapar-man-tratrall/) men jag kommer att beskriva processen här med. 

Vad som behövs för att göra rent + skura altanen:
- En skurhink
- En levang
- En skurtrasa
- Överfettad såpa, vi valde [Gysingesåpa](https://www.gysinge.com/products/5806/gysinges%C3%A5pa-5-liter).

Vårt mål är att behandla altanen minst en gång om året, under våren, men vid behov plus om vi har tid kommer vi göra det även under sensommar/höst.

### Gör rent altanen

Om altanen är smutsig, t.ex. under grillen, har mossa eller alger som börjat växa, behöver man göra rent den före man behandlar.

1. Sopa först av hela altanen från grov smuts, damm och dylikt. Därefter är det dagt att skrubba den i sektioner.
1. Blanda såpa + vatten enligt anvisning för rengöring
1. Blötlägg en sektion eller ett par trallrader med vattenslangen.
1. Började därefter skrubba hela sektionen/trallraden 
1. Skölj av ytan och börja på nästa sektion

När hela altanen skrubbats kan du avsluta med att skölja av hela och låta det torka för att inspektera att all smuts är borta.

### Behandla altan

När altanen är ren är det dags att behandla den, detta görs med kallt vatten + såpa.

1. Se till att altanen är ren och är torr.
1. Blanda 1 del såpa med 10 delar kallt vatten i skurhinken
1. Dränk skurtrasan i hinken, lägg den sedan över lavangen och gå över hela altanen med den.
1. Låt torka och upprepa för en lenare yta tills att du känner dig nöjd.